---
title: "Jak otrzymać pomoc dotyczącą Perla?"
timestamp: 2015-07-03T22:00:01
tags:
  - sites
  - links
  - help
published: true
author: szabgab
translator: rozie
original: help
---


Jeśli potrzebujesz pomocy dotyczącej Perla albo zadania, nawet nim zacząłeś pisać swój skrypt w Perlu, jest kilka możliwości.
Te które polecam są bezpłatne i wymienione na tej stronie. Jeśli żadna z nich nie będzie odpowiadać Twoim potrzebom,
możesz skontaktować się z [polecanymi konsultantami Perla](/perl-training-consulting)  i zapytać ich o wycenę za pracę.


## Strona Perl Maven

Na stronie Perl Maven jest wiele artykułów. Niektóre z nich mogą pomóc. Możesz zapoznać się z pełną listą artykułów
w [archiwum](/archive), i możesz szukać słów kluczowych przy użyciu pola wyszukiwania w menu powyżej.

Jeśli wyślesz pytanie e-mailem autorom strony Perl Maven, albo jeśli zamieścisz swoje pytanie na niezwiązanej stronie
serwisu Perl Maven, możesz mieć szczęście i otrzymać odpowiedź. Najprawdopodobniej jednak
zostaniesz odesłany do tej strony abyś poszukał pomocy w miejscu lepiej pasującym do tego rodzaju pytań.

## Fora

[Perl Monks](http://perlmonks.org/) jest forum sieciowym. Może nie wygląda bardzo stylowa, ale ludzie mają dużą wiedzę o Perlu,
a także o środowiskach, w których wykorzystywany jest Perl. To dobre miejsca zarówno jeśli masz bardzo szczegółowe pytania,
ale także wówczas, gdy potrzebujesz wskazówek, jak podejść do problemu. Jeśli masz bardzo małe doświadczenie z Perlem, lepiej to zaznaczyć w swojej prośbie o pomoc.

[Stack Overflow](http://stackoverflow.com/) to ogólne forum dla programistó. Możesz tagować swoje pytania o
[perla](http://stackoverflow.com/questions/tagged/perl) a kilku bardzo dobrych ludzi spojrzy na to pytanie.
Ma bardzo współczesny wygląd, ale typy pytań które możesz tam zadawać są nieco ograniczone.

[LinkedIN](http://www.linkedin.com/) posiada kilka grup o Perlu. Możesz tam zadawać pytania.

## Listy mailowe

Istnieje wiele [tematycznych list mailowych](http://lists.perl.org/) o Perlu, ale jeśli jesteś początkujący, albo
jeśli nie używałeś Perla zbyt wiele, prawdopodobnie chcesz się zapisać na listę mailową [dla początkujących w perlu](http://lists.perl.org/list/beginners.html) i
tam zadawać pytania.

Alternatywnie, często jest o wiele łatwiej pytać ludzi mówiących w Twoim języku albo po prostu żyjących w pobliżu. Sprawdź na 
[Perl Mongers](http://www.pm.org/) czy jest w pobliżu jakaś grupa Perl Monger, albo taka, która używa Twojego języka.
Zwykle mają listy mailowe lub podobne środki komunikacji.

## Learn Perl

Strona learn.perl.org ma nieco informacji w swoim [FAQ](http://learn.perl.org/faq/), łącznie z
<b>Perl FAQ</b> po prawej stronie strony.

## IRC
Na [perl.irc.org](http://www.irc.perl.org/) jest wiele kanałów związanych z Perlem, ale zwłaszcza ten o nazwie #Perl <b>nie</b> jest
kanałem do pomocy ludziom. W tym celu lepiej udaj się na kanał #perl na irc.freenode.net.

W każdym razie, ostrzegam, że niektóre kanały mogą niekiedy być szorstkie.

## Po polsku

Grupy Perl Mongers istnieją także w Polsce. Nie wszystkie są bardzo aktywne, ale jeśli koniecznie potrzebujesz pomocy po polsku,
możesz próbować się z nimi kontaktować. W tym miejscu znajdziesz [listę polskich grup Perl Mongers](http://www.pm.org/groups/poland.html).
Sposoby kontaktu podane są na stronach poszczególnych grup.

Jeśli szukasz podstawowej pomocy związanej z Perlem, zwłaszcza w środowisku Linux, możesz spróbować zadać pytanie na kanale #debian.pl w sieci IRCnet.
Jest tam paru administratorów, którym Perl nie jest obcy.

