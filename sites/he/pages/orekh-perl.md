---
title: "עורך פרל (Perl)"
timestamp: 2012-08-01T12:45:57
tags:
  - IDE
  - editor
  - Padre
  - vim
  - emacs
  - Eclipse
  - Komodo
published: true
original: perl-editor
books:
  - beginner
author: szabgab
translator: bruck
---


תוכניות פרל הן למעשה קובצי טקסט פשוטים.
ניתן ליצור אותם באמצעות כל עורך טקסט שהוא, אך אין להשתמש במעבד תמלילים. 
ברשותכם, אמליץ לכם על מספר עורכים וסביבות עבודה (IDEs)


ד"א - מאמר זה הוא חלק מ[המדריך לפרל](/perl-tutorial).


## עורך טקסט או IDE?

לפיתוח בפרל ניתן להשתמש בעורך טקסט רגיל או ב 
<b>סביבת עבודה משולבת</b> הנקראת גם IDE.

קודם אתאר את עורכי הטקסט הקיימים על הפלטפורמות המובילות. ייתכן שאתם משתמשים בהן, 
ואז את ה-IDEs שלרוב עובדים על כל מערכת הפעלה.


## יוניקס / לינוקס

אם אתם משתמשים בלינוקס או ביוניקס אז העורכים הנפוצים ביותר הם:
[Vim](http://www.vim.org/) ו-
[Emacs](http://www.gnu.org/software/emacs/).
יש להם גישות מאוד שונות, גם זה מזה, וגם מעורכי טקסט אחרים.


אם אתם מכירים אחד מהם, אז אני ממליץ שתשתמשו בהם.

לכל אחד משניהם יש הרחבות או מודי עבודה המיועדים לספק תמיכה טובה יותר לכתיבת םרל,
אבל אפילו בלי ההרחבות הם כלים טובים מאוד לפיתוח קוד פרל.

אם אינכם מכירים את העורכים האלו, אז אני ממליץ להפריד בין לימוד פרל לבין לימוד השימוש בעורך טקסט.

שני העורכים הנ"ל הם כלים רבי יכולות, אבל לוקח זמן רב ללמוד להשתמש בהם ביעילות.

רצוי בשלב זה להתמקד בלימוד פרל ורק מאוחר יותר ללמוד להשתמש באחד מהם.

בעוד שהם חלק מסביבת יוניקס/לינוקס, יש גירסאות שלהם גם לרוב מערכות ההפעלה האחרות.


## עורכי פרל ל-Windows

ב-Windows, רבים משתמשים בעורכים המכונים "עורכים למתכנתים".

* [Ultra Edit](http://www.ultraedit.com/) הוא עורך מסחרי.
* [TextPad](http://www.textpad.com/) הוא shareware (שותפה).
* [Notepad++](http://notepad-plus-plus.org/) הוא בקוד פתוח וחופשי לשימוש.

אני משתמש הרבה ב-<b>Notepad++</b> והוא מותקן על מחשב ה-Windows שלי כיוון שהוא מאוד שימושי.

## Mac OSX

אין לי מקינטוש אבל על פי בחירת הקהל
[TextMate](http://macromates.com/) הוא העורך הנפוץ ביותר על מקינטוש לפיתוח בפרל.

## IDE - סביבות עבודה משולבות לפרל

אף אחד מהעורכים הנ"ל איננו IDE, סביבת עבודה משולבת, כלומר אף אחד מהם אינו כולל
כלי ניפוי באגים מובנה לפרל. הם גם אינם כוללים עזרה המיועדת ספציפית לפרל.


[Komodo](http://www.activestate.com/) של ActiveState עולה כמה מאות דולר.
יש לו גם גירסה חינמית עם יכולות מוגבלות.


מי שכבר משתמש ב-[Eclipse](http://www.eclipse.org/) ישמח לדעת שיש תוסף פרל ל-Eclipse שנקרא
EPIC. בנוסף לכך קיים גם פרוייקט בשם [Perlipse](https://github.com/skorg/perlipse).

## Padre (פדרה), IDE לפרל

ביולי 2008 התחלתי לכתוב <b>IDE לפרל בפרל</b>. קראתי לו Padre - 
Perl Application Development and Refactoring Environment - 
סביבת פיתוח ושיכתוב קוד לפרל
או [Padre, סביבת העבודה המשולבת לפרל](http://padre.perlide.org/).

רבים הצטרפו לפרוייקט. הוא מופץ על ידי הפצות הלינוקס החשובות וכמו כן ניתן להתקין אותו מ-CPAN.
לפרטים נוספים גשו אל הדף [הורדה](http://padre.perlide.org/download.html)

מבחינות מסוימות הוא אינו חזק כמו Eclipse או Komodo, אך מבחינות אחרות, בעיקר בתחומים ייחודיים לפרל
הוא עולה עליהם.

בנוסף לכך, עבודת הפיתוח עליו ממשיכה כל הזמן.
אם אתם מחפשים <b>עורך לפרל</b> או <b>IDE לפרל</b>, אני ממליץ לכם לנסות את Padre.

## הסקר הגדול על עורכי פרל

באוקטובר 2009 עשיתי סקר ושאלתי 
[באיזה עורך(/ים) או IDE(s) אתם משתמשים בפיתוח פרל?](http://perlide.org/poll200910/)

כמובן שאתם יכולים ללכת עם הזרם, או נגד הזרם, ואתם יכולים לבחור את כלי הפיתוח שמתאים לכם.


## כלים נוספים

אלקס שטלובסקי המליץ על [Sublime Text](http://www.sublimetext.com/), עורך שפועל על כל מערכת הפעלה, אך עולה קצת כסף.


## מה הלאה?

החלק הבא של המדריך הוא סטייה קלה מהמסלול אל דיון על 
[פרל על שורת הפקודה](/perl-on-the-command-line).


